---
layout: post
title: "15千金要方-肉极篇"
categories: misc
---

卷十五 脾脏方（凡十类）  
-脾脏脉论第一  
-脾虚实第二 节  
-脾劳第三 节  
-**肉极第四 节**  
-肉虚实第五 节  
-秘涩第六 节  
-热痢第七 节  
-冷痢第八 节  
-疳湿痢第九 节  
-小儿痢第十   


肉极第四
（论一首 方六首）

论曰∶凡肉极者，主脾也。脾应肉，肉与脾合，若脾病则肉变色。又曰∶至阴遇病为肌痹，肌痹不已，复感于邪，内舍于脾，体痒淫淫如鼠走，其人身上津液脱，腠理开，汗大泄，鼻端色黄是其相也。

凡风气藏于皮肤，肉色则败。以季夏戊己日伤于风为脾风。脾风之状，多汗阴动伤寒，寒则虚，虚则体重怠堕，四肢不欲举，不嗜饮食，食则咳，咳则右胁下痛隐隐引肩背不可以动转，名曰厉风，里虚外实，若阳动伤热，热则实，实则人身上如鼠走，唇口坏，皮肤色变，身体津液脱，腠理开，汗大泄，名曰恶风，而须决其纲纪，知其终始，阴阳动静，肉之虚实，实则泻之，虚则补之，能治其病者，风始入肉皮毛肌肤筋脉之间，即须决之。若入六腑五脏则半死矣。

扁鹊曰∶肉绝不治五日死，何以知之？皮肤不通外不得泄。凡肉应足太阴，太阴气绝则唇反气尽则肉先死，甲笃乙死木胜土，使良医妙药终不治也。

**解风痹汤**
治肉热极肌痹淫淫如鼠走，身上津液脱，腠理开，汗大泄，为脾风。风气藏于皮肤，肉色败，鼻见黄色，麻黄止汗通肉方。

麻黄 防己（一作防风） 枳实 细辛 白术（各三两） 生姜 附子（各四两） 甘草 桂心（各二两） 石膏（八两）

上十味 咀，以水九升煮麻黄，去沫，下诸药，煎取三升，分三服。

**西州续命汤**
治肉极虚热肌痹淫淫如鼠走，身上津液开泄，或痹不仁，四肢急痛方。

麻黄 生姜（各三两） 当归 石膏（各二两） 芎 桂心 甘草 黄芩 防风 芍药（各一两） 杏仁（四十枚）

上十一味 咀，以水九升先煮麻黄去沫，下诸药煮取三升，去滓，分四服，日再。

**越婢汤**
治肉极热则身体津液脱，腠理开，汗大泄，厉风气下焦脚弱。（有方见七卷风

治风痹脚弱方。

麻黄（六两） 石膏（八两） 白术（四两） 大附子（一枚） 生姜（三两） 甘草（二两） 大枣（十五枚）

上七味 咀，以水七升先煮麻黄，再沸掠去沫，入诸药煮取三升，分三服，覆取汗（胡洽方只五味若恶风者加附子一枚，多痰水者加白术四两）。

治脚弱神验方∶

防己 川椒 细辛 桂心 麻黄 石膏 独活 防风 黄芩 茵芋 葛根 川芎 芍药甘草（各一两） 生姜 茯苓（各三两） 乌头（二枚）

上十七味 咀，以竹沥一斗煮取四升，分六服，令一日一夜服尽，其间可常作赤小豆饮。有人脚弱先服常用竹沥汤四剂，未觉增损作此方，后觉得力。又云脉沉细快，风在内者作此汤也。


**石南散**
治肉热极则体上如鼠走，或如风痹，唇口坏，皮肤色变，主诸风大病方。

石南（三十铢） 薯蓣 芍药（一作甘草） 天雄 桃花（一作桃仁） 甘菊花（各一两） 黄真珠（各十八铢） 山茱萸（一两十八铢） 石膏（二两） 升麻 葳蕤（各一两半）

上十二味治，下筛，酒下方寸匕，日再食后服。

**大黄酒**
治肉极虚寒为脾风阴动伤寒，体重怠堕，四肢不举，关节疼痛，不嗜饮食虚黄 桂心 巴戟天 石斛 柏子仁 泽泻 茯苓 干姜 蜀椒（各三两） 防风 独活 人参（各二两） 天雄 芍药 附子 乌头 茵芋 半夏 细辛 栝蒌根 白术 黄芩山茱萸（各一两）

上二十三味 咀，绢袋贮，以清酒三斗渍之，秋冬七日，春夏三日，初服三合，渐渐加，微微醉为度，日再。



治肉极虚寒猝中风，口噤不能言，四肢缓纵，偏挛急痛注，五脏恍惚，喜怒无常，**手脚不随方**∶

独活 茵芋 黄芩（各三两） 甘草 防风 芍药 芎 麻黄 葛根（各二两） 人参（一两） 乌头（三枚）

上十一味 咀，以水一斗，竹沥四升合煎取四升，分四服，日三夜一。


《备急千金要方》
https://www.zysj.com.cn/lilunshuji/beijiqianjinyaofang549/quanben.html








